---
layout: page
title: About Me
permalink: /about/
nav_order: 5
---

Henrik Åberg blev känd för den stora publiken över en natt när han 1995 vann finalen av TV4s program Sikta Mot Stjärnorna där han framförde Elvis Presley´s låt ”Blue Hawaii”. I europafinalen av Sikta Mot Stjärnorna som sändes från Amsterdam 1996 framförde han Elvis låten ”Love Me Tender”.

1996 medverkade Henrik Åberg i Melodifestivalen med en låt skriven av
Lasse Berghagen och Lasse Holm, "Du är alltid en del utav mig" som blev en hit och långliggare på Svensktoppen i 38 veckor! Albumet "Du Är Alltid En Del Utav Mej" sålde guld samma år och innehöll ytterligare en hit på Svensktoppen, ”Bara En Clown”.

Efter framgångarna genomförde Henrik Åberg en fyra månaders lång sommarturné och därefter succéföreställningen ”Elvis På Tyrol” i Stockholm under hösten och vintern 1996.

Albumet ”Hemma Igen” släpptes av Sony 1997 och generade ytterligare tre hits på Svensktoppen under 1997 och 1998 ”Jenny Och Jag”, ”Vi Skall Aldrig Ta Farväl” och ”Hemma Igen”. Det kritikerrosade albumet ”Allt Jag Har” släpptes 2003 och dessförinnan hamnade Henrik Åberg åter igen på Svensktoppen med låten ”En Dans I Morgonsolen” vilket var en duett tillsammans med Henrik Åberg och bandet Martinez.

Under 2008 ,2009 och 2011 genomfördes konserthus turnén ”Elvis Forever – A Tribute To The King” där Henrik Åberg delade scen med Jack Baymoore, de backades upp av Swe TCB Band & Swe TCB Choir. Succén ”Elvis Forever” filmades på Cirkus i Stockholm och släpptes av Warner Home Video på DVD. 2011 släpptes dubbel CD albumet "Elvis Forever - A Tribute To The King - From Memphis To Las Vegas - Live In Consert. Albumet släpptes av Darrow Music och Naxos Sweden AB.

Henrik Åberg turnérar regelbundet och har medverkat i en rad olika radio- och TV-program både i Sverige och utomlands genom åren. Dessutom ingår han i olika artist konstellationer.

Under hösten 2012 kommer Henrik Åberg i rollen som "Elvis Presley" tillsammans med TV kollegorna från TV4s program Sikta Mot Stjärnorna Jerry Carlson "Jerry Lee Lewis" och Johnny Duvert "Roy Orbison", att samlas på scenen inför 10 års jubileet av tribute showen "The Legends". Dom backas upp av "The Legends Band".